# Weather-Classifier

## Alessandro Capelli

### Introduzione

L’obiettivo di questo elaborato consiste nel presentare gli aspetti fondamentali rilevati durante lo svolgimento del progetto. Tale progetto consiste nella scelta di un dataset distribuito in forma gratuita da Kaggle (raggiungibile al seguente indirizzo: [Kaggle](https://www.kaggle.com/jsphyg/weather-dataset-rattle-package)), in una analisi dei dati presenti, nello sviluppo di diversi modelli di Machine Learning e nella valutazione degli stessi. La scelta del dataset è ricaduta su "Rain in Australia" che contiene i dati giornalieri sul meteo in Australia rilevato da diverse stazioni meteorologiche. In particolare, il dominio applicativo del dataset consiste in una serie di dati inerenti alle condizioni meteorologiche rilevate da molteplici sistemi automatizzati, i quali monitorano quotidianamente, in diverse zone dell’Australia, la situazione in termini di presenza o meno di piogge. L’obiettivo del progetto è stato quello di definire modelli di Machine Learning in grado di predire, a partire da una istanza iniziale diversa da quelle contenute nel dataset, la presenza o meno di piogge sul territorio Australiano.
